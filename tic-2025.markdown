---
title: Pla TIC 2025
lang: catalan
mainfont: Ubuntu
papersize: a4paper
fontsize: 12pt
header-includes:
    - \renewcommand*{\familydefault}{\sfdefault}

---
## Preàmbul

Aquest text és una proposta per a la gestió municipal de les TIC,
tecnologies de la informació i la comunicació,
per fer-les accessibles, efectives,
participatives, ètiques,
i lliures de lligadures amb proveïdors.

Tot i que l'escrit s'ha redactat a propòsit per Sant Joan Despí,
la redacció és prou genèrica per reutilitzar-ho a d'altres municipis.

## Context

En en mercat de les tecnologies de la informació i la comunicacio (TIC)
són tristament comuns les relacions client-proveïdor en mode de dependència.
Aquesta situació de segrest es dóna quan el fet de canviar de proveïdor
força un canvi de solució tecnològica amb els costos que això comporta,
evitant que altres proveïdors entrin en competència.
Un cop establerta aquesta relació asimètrica, el proveïdor pot imposar
preus, modificacions de llicències, polítiques d'actualitzacións
o pot reduïr la qualitat del seu servei sense témer perdre el contracte...
Si el client és una administració pública, com ara un ajuntament,
els diners que es gasten són dels ciutadans,
i el curt-placisme electoral tendeix a deixar-se portar per la pressió comercial
i arguments falaços de les grans empreses tecnològiques que van buscant aquest tipus de lligadures.

Hi ha diversos mitjans que es fan servir per establir aquests lligams:
Les llicències privatives,
la propietat de les xarxes de comunicació,
les patents i
els formats tancats.
Hi ha una altra manera de funcionar:
amb llicències lliures,
desenvolupaments i estandards oberts
i xarxes de comuns.
Les administracións poden incloure aquests condicionants
als plecs de condicions que els seus proveïdors haurien d'acomplir,
obrint els futurs contractes a petites i mitjanes empreses,
i fins i tot ciutadans voluntaris, que podrien col·laborar en millorar les TIC del municipi.
Permetria també que els municipis comparteixin entre ells els fruits de les seves inversions individuals en TIC.

## Conceptes clau

A continuació aprofondim una mica en aquestes noves formes de funcionar:

Les **llicències lliures** s'apliquen al programari i altres creacions intelectuals.
Donen als usuaris les llibertats de fer servir, modificar i redistribuir les creacions intelectuals,
normalment amb la condició de que qui modifiqui i distribueixi ho faci donant les mateixes llibertats.
Considerem llicencies lliures les que estan certificades com a tals per la OSI (Open Source Initiative).
Aquest model col·laboratiu ha donat peu al naixement i creixement de solucions tecnològiques
que avui dia estan a la gran majoria dels nostres mòbils i servidors.
Exigir que el programari que s'instauri a l'administracio tinqui aquest tipus de llicencia
implica que qualsevol proveïdor, i fins i tot ciutadans voluntaris,
tindrien accés al codi del programari i podria proposar millores i extensions,
ampliant la confluència de proveïdors i millorant la relació qualitat preu.

Els **estàndars oberts** permeten la interoperabilitat entre diferents proveïdors.
S'apliquen a formats de documents, protocols de comunicació, intercanvi de dades entre sistemes...
En estar documentats, no incloure patents ni estar subjectes a cobrament de royalties,
permeten als ciutadans accedir-hi sense exigir-los la compra d'un programari privatiu,
donat que normalment existeix programari lliure que el pot obrir.

La **xarxa de comuns** és una xarxa de telecomunicacions lliure, oberta i neutral
que permet a qualsevol ciutadà afegir un node per connectarse als altres nodes de la xarxa
amb la condició que aquest nou node permeti també la connexió als altres nodes que vinguin després.
Aquesta xarxa de comuns té el seu major exponent amb la xarxa Guifi.net a la comarca d'Osona i que s'ha estés arreu de l'estat.
Aquesta xarxa ha permés que ens saltem les limitacions artificials
que imposen les grans companyies a les seves xarxes d'accés privatives i que ens retènen en el passat tecnològic.
Per exemple, cada fibra òptica té capacitat per 1Gb simètric de dades reals,
i les ofertes de les companyies es limiten artificialment al millor dels casos a 100Mb de baixada i a 1Mb de pujada
que és el que els forcen la llei a oferir a la competència.
Allà on hi ha fibra en comuns, els usuaris disfruten de tot el que pot donar el medi, és a dir, d'un Giga simètric.

Les **dades obertes (open-data)** és el concepte de que la publicació de les dades no personals que té l'administració
sense digerir però en fomats oberts i sense restriccions,
fa que els ciutadans i les empreses trobin maneres de revaloritzar-les sense cost extra per la administració.
És un concepte que han començar a aplicar tant la Generalitat com l'Ajuntament de Barcelona
i que ha tingut efecte inmediat amb serveis de valor afegit pels ciutadans i per la mateixa administració que els publica.

## Propostes

Introduïts aquests conceptes, les nostres propostes són:

1. Que l'ajuntament rellicencii i publiqui tot el programari que sigui propietat intelectual de l'Ajuntament sota llicencies lliures.
1. Que els futurs plecs de condicions dels contractes per programari de l'ajuntament exigeixin:
	a) que les noves solucions es basin en programari lliure i no en programari privatiu
	a) que qualsevol desenvolupament nou o evolutiu que es faci sobre aquestes solucions ha d'estar llicenciat amb una llicencia lliure.
1. Migrar els llocs de treball depenents de l'ajuntament a programari lliure (sistema operatiu, ofimatica...)
1. Que les comunicacions amb els ciutadans es facin per ordenança en formats oberts que es puguin llegir amb programes sense royalties.
1. Que  els recursos que es generin des de l'ajuntament (art, dades, plànols,  tipus de lletra...) es publiquin sota una llicencia CC que permeti  fer-ne derivats tot respectant la autoría original i, en el cas de les dades, la seva traçabilitat.
1. Que les dades numèriques publicades es publiquin en formats oberts i treballables (per exemple, un PDF sense contrassenya sería obert però no és treballable).
1. Que a les accions de formació que s'impulsin des de l'Ajuntament no es promoguin tecnologies privatives, sinó lliures.
1. Que s'impulsi una xarxa neutra de comunicacions de fibra òptica que no ens posi a les mans en forma de monopoli físic d'una operadora.
1. Facilitar que els mateixos ciutadans puguin estendre xarxa de comuns pròpia tant amb elements de Wi-Fi com amb fibra òptica.
1. Participar de forma activa en la promoció de cooperatives d'usuaris de telecomunicacions ètiques com ara Eticom.
1. Que l'ajuntament defensi el dret de les comunitats de propietaris a no permetre que s'els instal·lin a les seves façanes i terrats antenes de telefonia o cables privatives, sempre que no siguin necessaries pel servei bàsic d'un dels usuaris de la finca.


